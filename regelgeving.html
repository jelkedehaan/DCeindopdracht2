<!DOCTYPE html>
<html lang="en">

<head>
  <meta charset="UTF-8">
  <meta
  name="description"
  content="A short introduction to css">
  <meta name="viewport" content="width=device-width, initial-scale=1.0">
  <link rel="stylesheet" href="assets/styling/general.css">

  <title>Online coffeeshops</title>
</head>

<body>
  <nav class="nav">
    <div class="nav__title">Softdrugs Online</div>
    <a class="nav__link" href="home.html">start</a>
    <a class="nav__link" href="huidig.html">huidige coffeeshops</a>
    <a class="nav__link" href="aanpak.html">onderzoeksplan</a>
    <a class="nav__link nav__link--active" href="regelgeving.html">regelgeving</a>
    <a class="nav__link" href="techniek.html">techniek</a>
    <a class="nav__link" href="mogelijkheden.html">nieuwe mogelijkheden</a>
  </nav>  
  <article class="article">
    <h1 class="article__heading">De regelgeving voor coffeeshops</h1>
    <section class="section">
      <h2 class="section__heading">Huidige regelgeving</h2>
      <p class="section__text">
        Softdrugs worden opgesomd in lijst II van de Opiumwet en zijn daarmee illegale middelen. Het bezitten, verhandelen en produceren van deze middelen is dus strafbaar. Nederland kent echter, in tegenstelling tot de meeste landen, een gedoogbeleid ten aanzien van softdrugs. Dit beleid houdt in dat coffeeshops onder strenge voorwaarden, die in de Aanwijzing Opiumwet van het Openbaar Ministerie (OM) zijn omschreven, de softdrugs kunnen verkopen zonder strafrechtelijk te worden vervolgd.
      </p>
      <p class="section__text">
        De gedoogcriteria houden het volgende in:
        <ol>
          <li>Er mag niet meer dan 5 gram softdrugs per dag per persoon worden verkocht.</li>
          <li>Er mogen geen harddrugs worden verkocht.</li>
          <li>Er mogen geen softdrugs verkocht worden aan minderjarigen.</li>
          <li>Minderjarigen mogen niet in een coffeeshop worden binnengelaten.</li>
          <li>Er mag geen alcohol worden geschonken.</li>
          <li>Er mag geen reclame voor drugs en de coffeeshop worden gemaakt.</li>
          <li>Er mag geen overlast voor de omgeving worden veroorzaakt.</li>
          <li>De handelsvoorraad mag niet meer dan 500 gram zijn.</li>
          <li>Geen toegang voor en verkoop aan anderen dan ingezetenen van Nederland.</li>
        </ol>
      </p>
    </section>
    <section class="section">
      <h2 class="section__heading">Problemen voor de online coffeeshop</h2>
      <p class="section__text">
        Het online verkopen van softdrugs kan onder het huidige beleid niet worden toegestaan aangezien het in strijd is met het zesde criterium, inhoudende een verbod op affichering. Een coffeeshop mag aan de buitenzijde van de inrichting een bescheiden aanduiding te plaatsen van de tekst ‘Coffeeshop’. Een coffeeshop mag echter geen reclame maken over de verkoop, aflevering of verstrekking van softdrugs in onder meer huis-aan-huisbladen, gidsen, op verwijsborden en het internet. Het aanbieden van softdrugs op het internet is een vorm van reclame en dus in strijd met het afficheringsverbod. 
      </p>
      <p class="section__text">
        Een punt van aandacht is ook de voorwaarde dat er niet meer dan 5 gram softdrugs per dag per persoon mag worden verkocht. Om bij te houden of iemand aan zijn dagelijkse limiet zit, moet de online webshop persoonsgegevens verwerken. Onder persoonsgegevens verstaat de Algemene Verordening Gegevensbescherming (AVG) onder meer NAW-gegevens. Het verwerken van persoonsgegevens is een inbreuk op iemands privacy. Om deze reden mogen persoonsgegevens alleen worden verwerkt als daar een grondslag voor is. Eén van de zes grondslagen die de AVG noemt is de wettelijke verplichting. Het verwerken van persoonsgegevens is toegestaan indien dat wettelijk verplicht is. Wanneer het gedoogbeleid ook de online verkoop van softdrugs zou omvatten, kan in het eerste criterium waarschijnlijk geen wettelijke verplichting tot het verwerken van persoonsgegevens van gebruikers gelezen worden. De voorwaarde is namelijk opgenomen in een aanwijzing van het OM. Een aanwijzing is geen wet aangezien de vaststelling daarvan niet berust op een wetgevende bevoegdheid. Het verwerken van persoonsgegevens, met als doel bijhouden hoeveel iemand consumeert op een dag, kan mogelijk wel geschieden op de grondslag toestemming. 
      </p>
      <p class="section__text">
        Niet alleen op landelijk niveau zou het beleid moeten worden aangepast, maar ook de regelgeving op gemeentelijk niveau. Wanneer softdrugs via een bezorgingsdienst aan huis worden geleverd zou art. 2:45 van de Algemene Plaatselijke Verordening van de gemeente Utrecht moeten worden gewijzigd. Uit dat artikel volgt immers dat het verboden is heen en weer te bewegen en zich op of aan openbare plaatsen in of op een voertuig te bevinden of daarmee heen en weer rond te rijden met het kennelijke doel om softdrugs al dan niet tegen betaling af te leveren, aan te bieden of te verwerven, daarbij behulpzaam te zijn of daarin te bemiddelen. 
      </p>
    </section>
  </article>

  <footer class="footer">  </footer>
</body>
</html>

